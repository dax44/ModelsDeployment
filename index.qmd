---
title: "Wstęp"
---

## Przebieg prac nad wdrożeniem modelu

Budowa modeli i ich późniejsze wdrażanie odbywa się w wielu etapach. Rzadko
kiedy model powstaje w pierwszym podejściu do rozwiązania problemu badawczego.
Najczęściej w toku kolejnych korekt powstaje ostateczny projekt, który może
zostać zaimplementowany na serwerze klienckim, czy urządzeniu docelowym.
Nierzadko również (szczególnie w przypadku rozbudowanych modeli) pracę nad nim
prowadzi kilka osób. Wydana wersja modelu może również charakteryzować się
pewnymi błędami czy niedogodnościami, sugerowanymi przez użytkowników. To
powoduje, że tzw 'ostateczna' wersja musi być również poprawiana. Przebieg
przygotowania modelu i jego wdrożenia może wyglądać następująco:

1.  **Definiowanie problemu badawczego:**
    -   Zidentyfikuj problem, który chcesz rozwiązać za pomocą modelu.
    -   Określ cele, jakie chcesz osiągnąć.
2.  **Zbieranie danych:**
    -   Zebranie odpowiednich danych.
3.  **Analiza danych:**
    -   Eksploracyjna analiza danych (EDA), aby zrozumieć charakterystyki
        danych.
    -   Wykrywanie brakującymi danych, anomalii czy outlierów.
4.  **Przygotowanie danych:**
    -   Podziału danych na zestawy treningowe, walidacyjne i testowe.
    -   Normalizacja/standaryzacja danych, jeśli jest to konieczne.
5.  **Wybór modelu:**
    -   Wybór odpowiedniego rodzaju modelu.
    -   Dostosowanie hiperparametrów modelu w celu optymalizacji wyników.
6.  **Trening modelu:**
    -   Uczenie modelu korzystając z zestawu treningowego.
7.  **Walidacja modelu:**
    -   Użycie zestawu walidacyjnego do oceny skuteczności modelu.
8.  **Optymalizacja modelu:**
    -   Dostosowanie model w celu poprawy jego wydajność (regularyzacja, zmiana
        architektury, optymalizacja hiperparametrów, itp)
9.  **Testowanie modelu:**
    -   Ocena dopasowania modelu na zbiorze testowym.
10. **Wdrażanie modelu:**
    -   Przygotowanie modelu do wdrożenia, uwzględniając aspekty wydajnościowe
        i skalowalność.
    -   Przygotowanie aplikacji (API) pozwalającej na umieszczenie modelu na
        serwerze lub urządzeniu docelowym.

W zależności od sytuacji, model może być również monitorowany i aktualizowany.
Niezbędna może być również dokumentacja techniczna ułatwiająca zrozumienie i
utrzymanie modelu przez odbiorców końcowych.
